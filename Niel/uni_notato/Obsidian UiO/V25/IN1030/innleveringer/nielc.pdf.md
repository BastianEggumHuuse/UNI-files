

### Oppgave 1 - Rike bilder


A. Skriv en sammenhengende tekst om en sluttbruker av systemet du har valgt. Det kan for eksempel være deg selv eller noen du kjenner. Beskrivelsen skal inneholde: 

- Hvor ofte vedkommende bruker systemet. 
- Fra hvilke terminaler (smarttelefon, laptop, nettbrett, klokke, o.l.) systemet brukes. 
- Hvilke motivasjoner sluttbrukeren har for å anvende systemet.
- Hva som er viktige funksjoner for brukeren.



Per bruker Spotify daglig for å oppdage nye artister og lytte til favorittsangene sine. Han bruker systemet både på smarttelefonen og laptopen, avhengig av hvor han befinner seg. På vei til universitet eller når han er på farten, bruker han hovedsakelig Spotify på smarttelefonen sin. Men når han er hjemme bruker han helst laptopen.

Motivasjonen for å bruke Spotify varierer. For Per er det viktig å ha tilgang til et stort og variert musikkbibliotek som gir ham muligheten til å utforske forskjellige sjangere. I tillegg setter han pris på Spotifys algoritme som kontinuerlig foreslår nye sanger basert på hans lyttehistorikk, noe som gir han en god brukeropplevelse.

For Per er viktige funksjoner blant annet muligheten til å lage personlige spillelister og offline-modus (for musikkstrømming uten nettverk). Musikkens kvalitet og flyt er også viktig, og derfor er han glad for at Spotify tilbyr høy kvalitet på musikken. Til slutt er det essensielt med muligheten med avspilling av forskjellige enheter som gjør Spotify et god middel i Pers hverdagsliv.


B. Utover sluttbrukeren beskrevet i oppgave 1a, beskriv i tekst hvem du antar er interessenter til systemet. Få med både individer, grupper og organisasjoner samt hvilke interesser disse har i utviklingen og bruken av systemet.

Musikere og plateselskaper er sentrale interessenter som ønsker å få musikken sin ut til et bredt publikum. Deres mål er å tjene inntekter fra avspillinger og å bli oppdaget av nytt publikum. Spotify-ansatte og utviklere jobber kontinuerlig med å forbedre appen. De fokuserer på å lage nye funksjoner, løse tekniske utfordringer, og sikre at brukerne har en god opplevelse. Annonsører ser på Spotify som en plattform for å vise reklame. De kan da bruke Spotify for å annonsene imot riktig publikum og generere flere kunder for deres produkter og tjenester.


C. Tegn et rikt bilde for systemet du har valgt. Det rike bildet skal inkludere interessentene fra oppgave 1b. Det rike bildet skal illustrere de ulike interessentenes interesser (eng. concerns, intensjoner) samt relasjonene mellom interessentene og systemet. Bruk hjerter for å illustrere positive relasjoner. Eventuelle konflikter illustrert med kryssede klinger. Interessentenes interesser oppsummerer du i tankebobler. Se notatet om rike bilder - eller i artikkelen om rike bilder for eksempler

![[Pasted image 20250202153032.png]]

D. Rike bilder kan brukes til å identifisere konflikter og/eller motsetninger mellom interessentenes ulike perspektiver. Med utgangspunkt i interessentene og deres interesser som du beskrev i oppgave 1b, samt det rike bildet du tegnet i oppgave 1c, svar på følgende: 

- Med egne ord, beskriv de positive relasjonene du har identifisert. 
- Med egne ord, beskriv de konfliktene eller motsetningene du eventuelt har identifisert. 
- Hvordan tror du dette kan påvirke systemutviklingsprosessen og/eller bruken av systemet?


- **Positive relasjoner:**
    - Musikerne og Spotify-ansatte har en felles interesse i å tiltrekke flere brukere til plattformen. Gode funksjoner og en brukervennlig app kan bidra til økt avspilling av musikk, som er positivt for begge parter.
    - Annonsører drar nytte av Spotifys evne til å nå ut til et bredt publikum. Når Spotify forbedrer brukervennligheten og utvides, kan annonsørene nå flere potensielle kunder.
    
- **Konflikter eller motsetninger:**
	- Hackere utgjør en trussel mot sikkerheten og personvernet til Spotifys brukere og deres data. Dette kan skade Spotifys omdømme og føre til mistillit blant brukere. Hackere kan også forsøke å få tilgang til brukere, som kan skade relasjoner med musikere og plateselskaper hvis kopibeskyttelse brytes.
	- Konkurrenter: Andre strømmetjenester konkurrerer om det samme publikummet. Dette kan føre til press på Spotify til å stadig innovere og tilby bedre priser, funksjoner eller lytteopplevelser. Konkurrenter kan også forsøke å trekke til seg artister med bedre kompensasjonstilbud.

- **Påvirkning på systemutviklingsprosessen og/eller bruk:**
    
    - For mye reklame kan føre til klager blant brukere, noe som kan påvirke veksten og konkurranseevnen til Spotify negativt. Å finne en balanse vil være viktig for langvarig suksess.
    - Hvis kompensasjonen til musikere ikke føles rettferdig, kan det føre til at de søker alternative eller konkurerrende plattformer, noe som kan påvirke Spotifys musikktilbud og dermed også brukerbasen.