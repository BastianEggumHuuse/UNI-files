# Uke 03 – Arv 2: Polymorfi

## Oppsummering 

I dag bygde vi videre på programmet vi skrev sist, hvor vi startet med å modellere [Artsdatabanken](https://artsdatabanken.no). Vi skrev to nye klasser `Pattedyr` og `Nordflaggermus`, og snakket om forskjellen på *overloading* og *overriding*. Videre implementerte vi `toString()`, som er en metode som returnerer en streng som representerer objektet vi refererer til. Neste uke skal vi bygge ferdig dette programmet, og med dette runde av temaet *arv*. Vedlagt er ressursene fra dagens fellesøvelse.

## Ukas ord er implementasjon!

En implementasjon er en *realisering* av en spesifikasjon, med andre ord; en konkretisering av en abstraksjon. Ved hjelp av et *programmeringsspråk* kan vi eksempelvis implementere en *operasjon* ved å beskrive *hvordan* den skal utføres. En slik beskrivelse består av én eller flere *instruksjoner* som utgjør løsningen på et problem, og kalles en *algoritme*. Vi kan også implementere andre abstraksjoner, for eksempel *klasser*, *grensesnitt* og *datatyper*.

Vi sees neste uke!
