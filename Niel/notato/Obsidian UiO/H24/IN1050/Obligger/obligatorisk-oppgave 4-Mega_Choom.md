Navn: Niel Carlsen

## *Del A* – Teoretisk oppgave

### 1. Definisjonsteori

**Definér disse begrepene med 1-2 setninger for hver deloppgave.**


*1a)* Bias: Bias refererer til påvirkning av resultater på grunn av en skjevhet i prosessen, noe som kan føre til utvalgsforstyrrelser eller målefeil. Dette kan bryte validiteten og påliteligheten av forskningsfunn eller beslutninger.

*1b)* Ekspertevaluering: Ekspertevaluering er en prosess der fagpersoner innen et spesifikt område vurderer systemet, produktet eller teorien basert på deres kunnskap og erfaring.

*1c)* Pålitelighet (reliabilitet): Pålitelighet handler om hvor konsistens vuderinger er overtid, slik at gjentatte målinger eller undersøkelser under samme forhold gir lignende resultater. Dette gjør at resultatene er reproducerbare og troverdige.

*1d)* Brukbarhetstesting: Brukbarhetstesting er en evaluering av et produkt eller system ved å observere virkelige brukere mens de utfører oppgaver. Dette er for å identifisere problemer og forbedre brukeropplevelsen og effektiviteten.

*1e)* Memorerbarhet: Memorerbarhet refererer til hvor lett brukere kan huske hvordan de bruker et system eller produkt etter en periode uten å ha brukt det.

### 2 Begrepsteori

Redegjør for eller forklar mer utfyllende med 3-5 setninger for hver deloppgave.

2a) Hva menes med kognitiv gjennomgang og hvem er det man typisk inkluderer i en slik prosess?

Kognitiv gjennomgang er en evalueringsmetode som brukes for å identifisere problemer i brukergrensesnittet til et system eller produkt ved å simulere hvordan en bruker kan navigere gjennom det. Prosessen innebærer å gå gjennom trinn for trinn fra perspektivet til brukere for å finne ut hvordan de oppfatter oppgavene og om oppgavene er intuitive. Typisk inkluderes eksperter på brukervennlighet (brukervennlighetseksperter), designere og potensielle brukere i en slik prosess, da de kan gi verdifulle innsikter fra forskjellige perspektiver.


2b) Hva menes med etiske forhold når det kommer til evaluering og hva kan utgjøre eksempler på slike forhold?

Etiske forhold i evaluering refererer til hensynet til moralske regler og prinsipper i forsknings- og evalueringsprosessen, som å sikre at deltakernes rettigheter og velferd ivaretas. Eksempler på slike forhold kan omfatte informert samtykke, der deltakerne fullt ut forstår og frivillig deltar i forskningen, konfidensialitet, som beskytter deltakernes identitet, informasjon og rettferdighet, som sikrer rettferdig og ikke-diskriminerende behandling av alle deltakere. 

----

### Del B – praktisk oppgave

*Formål*: Formålet med denne oppgaven er å få erfaring i planlegging og gjennomføring av en evaluering.

I denne siste obligatoriske oppgaven skal du evaluere prototypene du designet i oblig 3. Du kan selv velge om du ønsker å evaluere den ene eller begge prototypene, men du må evaluere med minimum én bruker. For å planlegge evalueringen skal du først sette opp en evalueringsplan, og du skal deretter gjennomføre evalueringen. Formålet med evalueringen er å identifisere problemer og forbedringspotensialer ved designet på prototypene, for å svare på om prototypene imøtekommer brukernes behov. Det er derfor viktig at brukerne som skal evaluere prototypen representerer målgruppen for prototypene dine.

##### Oppgave 1: Sett opp en plan for evalueringen som inneholder svar på følgende punkter:

1) Hva er målet for evalueringen?
-  Målet med evalueringen er å finne ut om brukerens behov og krav til systemet er   imøtekommet. Se om det er noen forbedringspotensiale i prototypen. Om brukeren forstår grensesnittet (appen) og finne ut hvordan bruker opplevelsen er. 

2) Hva må du undersøke, og hva trenger du svar på for å kunne nå målet med evalueringen?
- For å oppnå målet med evalueringen kreves det en brukbarhetstest. Denne testen vil gi innsikt i om brukerne synes prototypen er forståelig og brukervennlig. For å få tilbakemeldinger på hvordan navigasjon fungerer og hvor intuitivt grensesnittet er. 

3) Hvilken tilnærming og metode vil du anvende for evalueringen? 
- Velge å utføre evaluering i kontrollerte omgivelser for å unngå forskjellige forstyrrelser. Da blir brukeren ikke distrahert av eksterne faktorer. Jeg har valgt å bruke intervju som teknikk. Ved å bruke intervju som teknikk vil jeg kunne få innsikt fra deltageren. Jeg har valgt å benytte meg av brukbarthetstesting som metode. Intervjuene gir forståelse i brukerens tanker om appen, mens brukbarhetstesting lar meg observere hvordan brukeren faktisk interagerer med prototypen.


4. Beskriv deltakerne i evalueringen, og hvilke egenskaper de innehar som gjør at de passer inn i din målgruppe.
- Målgruppen for evalueringen består av individer rundt 50 år som regelmessig bruker elektroniske enheter i hverdagen. Bruker samme deltakeren som ble intervjuet fra forrige obligatorisk oppgave. Ved å involvere den samme personen fra intervjuet i evalueringsprosessen, kan jeg få tilbakemelding om hvor godt prototypens design oppfyller deltagerens behov.

5. Hvilke praktiske forhold må tas i betraktning? Deltagere (antall, bakgrunn, utvalg, representasjon, demografi), utstyr (opptaksutstyr, kamera, plassering), egnet tid og sted, og eventuelle andre forhold eksempelvis knyttet til tids- og kostnadsrammer.
- Jeg trenger prototypen til brukervennlighetstesten, sammen med en PC for å kunne ta lydopptak og notater. Jeg må finne et passende tidspunkt for både meg og deltageren. Som nevnt så er selvfølgelig deltageren i målgruppen, som består av rundt 50 år gamle individer som bruker elektronikk daglig. Et kontrollert sted uten forstyrrelser er nødvendig for deltakeren for å fokusere og gi ærlige tilbakemeldinger.


6. Hvilke potensielle etiske hensyn relatert til ditt prosjekt må tas hensyn til? Hvordan kan disse håndteres? Utform et samtykkeskjema du kan gi til deltakerne i forkant av evalueringen (her kan du f.eks gjenbruke og eventuelt tilpasse skjemaet fra oblig 2).
- Jeg har tenkt å tilpasse samme skjemaet fra oblig 2. Deltakerne vil informeres om at formålet med evalueringen er å teste brukervennligheten og funksjonaliteten til prototypen og for å finne forbedringsområder. Deltageren vil få vite at dataene vil bli anonymisert og vil ikke deles med tredjeparter utenfor evalueringsteamet (meg). Samtykke skjemaet vil sikre konfidensialitet og vil skape tillit mellom meg og deltageren. Som igjen er nyttig for ærlige tilbakemeldingen for evalueringen. 

7. Drøft om valgene du har tatt i planen over vil bidra til at evalueringsresultatene blir pålitelige og gyldige, og i hvilken grad du risikerer bias i resultatene
- Denne tilnærmingen gir lettere mulighet til å kunne gjenskape evalueringen under lignende betingelser med ulike deltakere. Dette styrker påliteligheten fordi det blir lettere å oppnå konsistente resultater på tvers av flere evalueringer. Ved utformingen av intervjuet, valgte jeg å inkludere spørsmål som vil kunne minimere risikoen for bias og styrke påliteligheten. 
- En potensiell svakhet ved evalueringen er at den kun involverer en person, noe som kan gi data som ikke er representativt for hele målgruppen. For eksempel, ved å formulere åpne og ikke-ledende spørsmål, kan jeg sikre at svarene i større grad reflekterer brukerens egen opplevelse. Selv om en enkelt deltaker ikke gir et komplett bilde, kan nøye utvalg av spørsmål og observasjoner bidra til mer generaliserbare funn
- Valgene jeg har tatt i planen, spesielt med hensyn til å utføre evalueringen i kontrollerte omgivelser og bruke både intervjuer og brukbarhetstesting, bidrar til å styrke påliteligheten og gyldigheten av evalueringsresultatene. Denne tilnærmingen gir lettere mulighet til å kunne gjenskape evalueringen under lignende betingelser med ulike deltakere.


##### Oppgave 2: Gjennomføre evalueringen:

Etter at du er ferdig med oppgave 1 kan du gå i gang med gjennomføringen av evalueringen slik den er beskrevet i evalueringsplanen din. Det er viktig at du:

1) Organiserer evalueringen slik at du klarer å samle inn all data du ønsker.

2) Dokumenterer underveis (ta video, bilder, observasjonsnotater, stikkord, lydopptak etc.).

3) Informerer deltakerne om deres mulighet til å kunne trekke seg underveis (gjennom samtykkeskjemaet).

Denne deloppgaven består av å gjennomføre evalueringen slik den er planlagt i oppgave 1 samt å huske på punktene over. Du trenger ikke å levere noen tekstlig besvarelse på denne deloppgaven utover det du trekker inn i refleksjonen i oppgave 3 under.




##### Oppgave 3: Rapportere fra evalueringen: 

På samme måte som du rapporterte fra intervjuprosessen i obligatorisk oppgave 2 skal du nå rapportere fra gjennomføringen av evalueringen. Du bør si noe om forventninger, opplevelser og avvik fra planen din. Du behøver ikke presentere alle resultatene fra evalueringen, men heller reflektere over lærdommer du tar med deg ved å bruke konkrete utdrag fra evalueringen som belyser poengene du presenterer i rapporten (f.eks. bilder eller sitater). 

Besvarelsen for del B skal bestå av (1) evalueringsplanen som adresserer alle spørsmål i oppgave 1, og (2) en rapport om gjennomføringen av evalueringen som også inneholder viktige momenter fra evaluering og svarer på oppgave 3. 

##### Forventninger
- For å oppnå pålitelige resultater under evalueringen av prototypen, var det avgjørende å opprettholde en objektiv vurdering av deltakerens opplevelse. Jeg la stor vekt på å unngå enhver form for bias ved å formulere åpne spørsmål som ikke var ladet eller ledende. Til min overraskelse forsto deltakerne raskt appens utforming. For eksempel, da jeg spurte hvor innstillingene kunne finnes i appen, svarte deltakerne innen et sekund. Det samme gjentok seg da jeg ba dem til å finne kartfunksjonen i appen. 
##### Opplevelser
- Evalueringen av prototypen ga verdifull innsikt i hvordan appen kunne forbedres for å bedre møte brukernes behov. Den nåværende lavoppløselige versjonen av prototypen oppfyller ikke disse behovene fullt ut. Men med tilbakemeldingene fra brukerne, om prototypen hadde vært  mer høyoppløselig og ferdig utviklet app ville ha gjort det.
- Deltageren spurte for eksempel: "Hvordan kan jeg se hvor høyt oppe eller lavt nøklene er?" Dette førte til forslaget om å inkludere høydeinformasjon i appen, som ville gjort det lettere for brukerne å spore.
- Deltageren bemerket: "Bruk av lys og lyd ville gjort det mye enklere å finne ting." (oversatt fra et annet språk). Basert på denne tilbakemeldingen, vurderte jeg å inkludere innebygde høyttalere i prototypen, samt å utnytte eksisterende RGB-lys til å blinke i sporingsmodus. Disse forbedringene ville bidra til en mer funksjonell og intuitiv brukeropplevelse.
##### Avvik fra planen
- Under evalueringen av prototypen oppsto det noen avvik fra den opprinnelige planen.  For eksempel hadde deltageren vanskeligheter med å forstå bruken av pilen som skulle indikere retning. Dette skyldtes i stor grad at den lavoppløselige prototypen ikke hadde en sanntidsoppdaterende pil i appen. Denne mangelen på funksjonalitet førte til forvirring blant deltakerne, noe som påvirket deres evne til å navigere effektivt.
##### Lærdommer
- Gjennom evalueringen av prototypen har jeg lært forskjellige viktige ting som vil være nyttige for  videre utviklings av prototypen. Selv om det oppsto misforståelser, fikk jeg tilbakemeldinger som tydet på at appen i stor grad var oversiktlig nok for brukeren. Det var nyttig å se ting fra brukerens perspektiv, da det ble tydelig at noen viktige funksjoner enten manglet eller kunne forbedres. Dette inkluderte blant annet sanntidsoppdateringer av retning og større bruk av lyd- og lyssignaler. Disse innsiktene vil være avgjørende for å gjøre appen enda mer intuitiv og brukervennlig. 

