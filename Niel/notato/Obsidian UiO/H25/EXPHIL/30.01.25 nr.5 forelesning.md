

*(Hoppet over mange slides btw)*


### Hva er emosjoner?

Jaggar fremhever fire grunnleggende trekk ved emosjoner:
  - De er intensjonelle.
  - De er sosialt konstruerte.
  - De er aktive.
  - De er evaluative.


### Intensjonelle

- Emosjoners intensjonelle karakter skiller dem fra følelser.
- Følelser forstås primært som fysiologiske fornemmelser vi er bevisste:
  - Kvalmen jeg opplever på bussen.
  - Den oppkvikkende følelsen av å lukte kaffe.
- Jaggar argumenterer for at emosjoner ofte har blitt sammenblandet med følelser, og også ufrivillige reaksjoner som rødming og skjelving.


- Emosjoner kjennetegnes av at de er intensjonelle. De er rettet mot et objekt.
  - Sinnet over å stadig bli nedvurdert av ens kollegaer.
  - Frykten for å bli avslørt som kunnskapsløs av sine medstudenter.
  - Naget man bærer mot den som har krenket oss.
- De er typisk mer varige og disposisjonelle enn følelser.


- Emosjoner er knyttet til vår evolusjon og utvikling, men de er også et resultat av sosial konstruksjon.
- Vi lærer allerede som barn hvilke emosjoner som passer seg i ulike situasjoner og roller.
  - Hvilke prestasjoner skal man føle glede og stolthet over?
- Vi lærer hvilke uttrykk emosjonene skal ha i vår kultur.
  - Hvordan skal slik glede og stolthet vises?

- Hva vi forstår emosjoner som er i seg selv et resultat av historisk og sosialt arbeid.
- Hvilke emosjoner vi kan ha, og hvilke former de kan ta er betinget av våre begrepslige og lingvistiske ressurser.
- Romantisk kjærlighet er et begrep knyttet til den europeiske middelalderens hoffkultur.

---


## Aktive

- Emosjoner har typisk blitt forstått som noe passivt, noe som skjer med oss og overvelder oss. Som en lidenskap.
- Men til en viss grad virker de også å være noe som vi kan prøve å kontrollere.
- Vi kan regulere emosjoner mekanisk og kognitivt.
- Vi bør forstå emosjoner «som vanemessige responser som vi opplever som mer eller mindre vanskelig å bryte løs fra.» (Jaggar 2021, 139)

«Emosjoner er altså feilaktig betraktet som grunnleggende passive og ufrivillige responser på verden. De er imidlertid heller måter som vi deltar aktivt i, og til og med skaper, verden på. De har både ‘mentale’ og ‘fysiske’ sider, der begge påvirker hverandre; de forutsetter språk og en sosial orden.» (Jaggar 2021, 139)


---


### Evaluative

- Enhver emosjon forutsetter en viss verdsetting av verden. Emosjonen er rettet mot et objekt som individet evaluerer.
  - Er emosjonen passende for objektet?
- Jaggar mener verdier også forutsetter en emosjonell tilnærming til verden.
- Emosjoner utgjør det «erfaringsmessige grunnlaget for verdier», og uten dette hadde et menneskelig liv vært ugjenkjennbart.


---

## Emosjoner og observasjoner

- Emosjoner påvirkes altså av verden slik vi møter den, av samfunnet og kulturen vi befinner oss i, og de observasjonene vi gjør.
- Men går det også andre veien?
- Påvirker emosjonene også hvordan vi observerer virkeligheten?

- Emosjoner ligger til grunn for hva vi velger å fokusere på.
- Dette gjelder både hvilke objekter, spørsmål og interesser.
- Men også hvordan disse objektene, spørsmålene og interessene forstås og fortolkes.
- Dette gjelder både individuelt og sosialt, siden emosjoner er sosialt konstruerte.

---

# Del 3: Epistemologi


### Den nøytrale forskningen

- Myten om fornuftens forrang og nedvurderingen av emosjoner har ledet til myten om den nøytrale forskningen.
- Emosjoner blir sett på som en trussel mot kunnskap ved å forvrenge og hindre observasjoner og slutninger.
- Men emosjoner er allestedsnærværende i våre liv, også i vårt vitenskapelige arbeid. Men vi fortrenger dem ofte, og er dem ofte ubevisst.

---


### Emosjoner er nødvendige

- Positivistene anerkjenner at emosjoner kan være med å velge temaer for undersøkelse og utforming av hypoteser.
- Men når hypotesen skal testes, skal dette gjøres fri for emosjoner.
- Men dette prosjektet er mislykket, ifølge Jaggar.


*«Heller enn å undertrykke emosjoner innenfor epistemologien er det derfor nødvendig å revurdere forholdet mellom kunnskap og emosjoner og lage begrepsmodeller som demonstrerer det gjensidig konstituerende forholdet, snarere enn motsetningsforholdet mellom fornuft og emosjoner.» (Jaggar 2021, 143)*

- Vi kan aldri bli fri for våre emosjoner, siden de vil fortsette å virke i det ubevisste.
- Man kan kanskje korrigere enkelte forskeres forutinntatthet, men emosjoner står i et konstitutivt forhold til verdier og sosiale praksiser som vitenskapen er en del av.
- Emosjoner hjelper oss å identifisere tematikk som er presserende, formulere hypoteser som er verdt å teste, og vurdere løsninger som er verdt å prøve.

- Men slik som med begrepene om fornuft og emosjoner, så er også metavitenskapelige spørsmål påvirket av emosjoner:
  - Hva er vitenskap?
  - Hva er god vitenskapelig praksis?
  - Hvilken status og innflytelse skal vitenskapelig forskning ha i samfunnet?
- Emosjoner og fornuft er gjensidig konstituerende.

---

### Mytens politiske funksjon

- Men hvis emosjoner er så viktig, hvorfor er myten så gjenstridig?
- Fordi vårt syn på emosjoner, fornuft og kunnskap også har politiske dimensjoner: de er kjønnet og rasialisert og distribuert ulikt langs ulike akser av marginalisering.
- Vårt handlingsrom og hvordan vi vurderes er ulikt avhengig av vår sosiale rolle og plassering.

![[Pasted image 20250130153344.png]]


- Myten understøtter den eksisterende maktbalansen ved å styrke visse gruppers epistemiske autoritet, og dermed også deres politiske autoritet:

  - «I denne situasjonen, der fornuft og emosjoner tilordnes ulikt, er det lett å se den ideologiske funksjonen til myten om den nøytrale forskeren. Dens funksjon er åpenbart å styrke den epistemiske autoriteten til de gruppene som nå har makten, som stort sett består av hvite menn, og å diskreditere observasjonene og påstandene til de gruppene som nå er underordnede» (Jaggar 2021, 144–145)

- Begrepene og praksisene må forstås i sin historiske og sosiale kontekst:
  - «I vår nåværende sosiale kontekst er derfor idealet om den nøytrale forskeren en klassediskriminerende, rasistisk, og fremfor alt, mannsjåvinistisk myte.» (Jaggar 2021, 145)

----

### Epistemisk autoritet

- Kunnskapsbygging er fundamentalt sett et sosialt prosjekt, og vi er gjensidig avhengige av hverandre.
- Da blir spørsmålet om hvem vi skal stole på avgjørende.
- Myten om den nøytrale forskeren preger hvilke trekk vi ser etter for å vurdere epistemisk autoritet, og dermed også hvilket vitnesbyrd vi tillegger mest troverdighet.

- Siden epistemisk autoritet er ujevnt fordelt, kan vi snakke om epistemisk urettferdighet. Vi har ulik tilgang til kunnskapsproduksjon.
- Miranda Fricker (2007) har identifisert det som kalles «testimonial injustice»: Vi nedvurderer individers troverdighet på bakgrunn av fordommer mot deres sosiale gruppe.
- Individer kan holde seg selv tilbake for å unngå å forsterke fordommene mot gruppen.
- Også tilgangen til å stille relevante spørsmål, og interessante hypoteser blir preget.


---

### Fredløse emosjoner

- Standpunktteorien prøver å ta høyde for og bøte på denne epistemiske urettferdigheten.
- Et virkemiddel for å gjøre dette er, ifølge Jaggar, å ta utgangspunkt i «fredløse emosjoner».
- Våre emosjoner er sosialt konstruerte, men samfunnet utøver ikke fullstendig kontroll over dem.

- Fredløse emosjoner er de som ikke passer inn i de konvensjonelt akseptable emosjonene:
  - Man kan oppleve sinne, hvor andre ser humor.
  - Man kan oppleve motvilje, heller enn takknemlighet.
  - Man kan oppleve tiltrekning, heller enn avsky.
- Dette vil typisk finnes hos individer som tilhører den marginaliserte gruppen og som er underordnet et makthegemoni.


*«Når enkelte emosjoner blir delt eller akseptert av andre, derimot, legges grunnlaget for en subkultur bestemt av oppfatninger, normer og verdier som systematisk utfordrer de rådende oppfatningene, normene og verdiene. Ved å danne grunnlaget for en slik subkultur kan fredløse emosjoner bli politiske fordi de er epistemologisk revolusjonære.» (Jaggar 2021, 146)*

---

### Epistemisk privilegium

- De fredløse emosjonene tillater oss å se virkeligheten på et mer pluralistisk vis, og det tillater oss også å bygge teorier som kan understøtte et mer kritisk syn på virkeligheten.
- Det er en «dialektisk» relasjon mellom emosjoner og kritisk samfunnsteori.
- Et standpunkt er ikke noe man har bare i lys av et perspektiv, men noe man kjemper seg frem til.

- Som standpunktteoretiker mener Jaggar at marginaliserte grupper har en privilegert tilgang til verden i kraft av deres erfaringer og sosiale rolle, selv om de ikke er ufeilbarlige. De møter verden på måter som ofte er utilgjengelige og usynlige for majoriteten.

- Og i undersøkelser hvor vi må velge hvilke emosjoner vi skal legge til grunn, bør vi ta de marginalisertes posisjon, på grunn av dets kritiske potensiale.

- Det underliggende normative idealet bak hvilke fredløse emosjoner som skal løftes opp:
  - «emosjoner er passende om de er karakteristiske for et samfunn der alle mennesker (og muligens også noe ikke-menneskelig liv) trives, eller om de leder til at et slikt samfunn etableres» (Jaggar, 148).

---


### Konklusjon

- Standpunktteorien skal bidra til en økt refleksivitet hos forskeren.
- Den skal også bidra til utviklingen av mer adekvate emosjoner, siden det er en feedback-loop mellom emosjoner og teori.
- Den skal ikke gjøre emosjoner til fornuftens konkurrent, men heller bryte ned den strenge dikotomien og få frem samspillet.


*«Modellen for viten som foreslås her, er ikke- hierarkisk og anti-fundamentalistisk. I stedet er det mer hensiktsmessig å symbolisere den med den radikale feministiske metaforen om den oppadgående spiralen. I vår teoribygging er emosjoner ikke mer grunnleggende enn observasjon, fornuft eller handling, men heller ikke sekundære. Hver av disse menneskelige egenskapene reflekterer en side ved menneskelig erkjennelse som er uatskillelig fra de andre sidene.» (Jaggar 2021, 151)*

---

### Et nyttig ideal?

- Men kan det allikevel tenkes at myten om den nøytrale forskeren er et nyttig ideal, selv om det ikke er en realitet? Kan det fremdeles være noe vi burde kjempe for å realisere?

*«Mitt eget syn er at kontrafaktuelle myter som regel ikke har de fordelene som det reklameres for, og at denne ikke er et unntak. Denne myten fostrer en like mytisk oppfatning av ren sannhet og objektivitet, helt uavhengig av menneskelige interesser eller lyster, og dermed blir dens funksjon å tildekke at hverken teori og praksis eller vitenskap og politikk lar seg atskille. Dermed er den en del av et antidemokratisk verdenssyn som tilslører den politiske dimensjonen ved kunnskap og urettmessig innskrenker arenaen for politisk debatt.» (Jaggar 2021, 145, fn. 18)*

---

### Videre lesing

- Anderson, Elizabeth (2022). *Feminist Epistemology and Philosophy of Science*. *Stanford Encyclopedia of Philosophy*.
- Fricker, Miranda (2007). *Epistemic Injustice: Power and the Ethics of Knowing*. Oxford: Oxford University Press.
- Haslanger, Sally (2013). *Resisting Reality: Social Construction and Social Critique*. Oxford: Oxford University Press.


